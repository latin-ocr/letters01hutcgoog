THE LETTERS OF PLINY

genus et in oblectationibus habuisse et in laude J

posuisse. Intendi animum contraque opinionem
meam post longam desuetudinem perquam exiguo
temporis momento id ipsum, quod me ad scribendum
sollicitaverat, his versibus exaravi:

Cum libros Galli legerem, quibus ille parenti
ausus de Cicerone dare est palmamque decusque,
lascivum inveni lusum Ciceronis et illo
spectandum ingenio, quo seria condidit ct quo
humanis salibus multo varioque lepore
magnorum ostendit mentes gaudere virorum.

Nam queritur, quod fraude mala frustratus amantem
paucula cenato sibi debita savia Tiro

tempore noctumo subtraxerit. His ego lectis
‘cur post haec‚' inquam, ‘nostros celamus amores
nullumque in medium timidi damus atque fatemur
Tironisque dolos, Tironis nosse fugaces ,
blanditias et furta novas addentia flammas? ’

Transii ad elegos ; hos quoque non minus celeriter
explicui; addidi alios facilitate corruptus. Deinde
in urbem reversus sodalibus legi. Probaverunt.
Deinde plura metra, si quid otii, maxime in itinere
temptavi. Postremo placuit exemplo multorum unum
separatim hendecasyllaborum volumen absolvere, nec
paenitet. Legitur, describitur, cantatur etiam eta
ro

 

