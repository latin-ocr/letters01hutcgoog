THE LETTERS OF PLINY

fera nomina, in primis regis ipsius, Graecis versibur
non resultent. Sed nihil est, quod non arte curaque,
si non potest vinci, mitigetur. Praeterea, si datur
Homero et mollia vocabula et Graeca ad lenitatem
versus contrahere, extendere, inflectere, cur tibi
similis audentia, praesertim non delicata, sed neces-
saria, negetur? Proinde iure vatum, invocatis dis et
inter deos ipso, cuius reS, opera, consilia dicturus es,
immitte rudentes, pande vela ac, si quando aliaS, toto

ingenio vehere. Cur enim non ego quoque poetice

cum poeta?

lilud iam nunc paciscor; prima quaeque, ut
absolveris, mittito, immo etium ante quam absolvas,
sic ut erunt recentia et rudia et adhuc similia na-
scentibus. Respondebis non posse perinde carptim ¹
ut contexta, perinde inchoata placere ut effecta.
Scio. Itaque et a me aestimabuntur u't coepta,
spectabuntur ut membra extremamque limam tuam
opperientur in scrinio nostro. Patere hoc me super

cetera habere amoris tui pignus, ut ea quoque norim,
quae nosse neminem velles. In summa potero
fortasse scripta tua magis probare, laudare, quanto
illa tardius cautiusque sed ipsum te magis amabo
magisque laudabo, quanto celerius et incautius
miseris. Vale.

¹ carptim contexta Kanna, carptim <texta> ut contexta
Brocchus, carptim <coniecta> ut contextu budinarium.

100

 

